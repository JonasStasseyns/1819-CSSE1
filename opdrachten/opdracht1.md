## Opdracht 1: Verslag Computeronderdelen
**Onderdelen**

 - CPU
	 - Staat voor Central Processing Unit of in het Nederlands: Centrale Verwerkingseenheid. Dit onderdeel doet alle bewerkingen van de computer op die van een eventuele GPU na. De CPU zit op de northbridge van het moederbord om zo snel en efficiënt mogelijk de data te ontvangen, verwerken en terugsturen. 
 - GPU

	 - De GPU of Graphics Processing Unit is ongeveer hetzelfde als de CPU, maar deze neemt grafische taken van de CPU over, zoals het renderen van elke frame die het scherm moet tonen. Bij zwaardere rendering zoals bij gaming en video-editing neemt de GPU het werk over zodat de CPU meer kracht over heeft voor andere zaken. De GPU bevindt zich op de northbridge en bevat meestal een eigen koeling en werkgeheugen.
 - RAM

	 - Staat voor Random Access Memory en wordt ook wel het werkgeheugen of primair geheugen genoemd. Dit is een (meestal) vervangbare module op de northbridge die data kan ontvangen, tijdelijk opslaan en terugsturen. Aangezien dit flash-geheugen is en op de northbridge staat is de hoge snelheid perfect om tijdelijk data in op te slaan voor de CPU. De grote verschillen met secundair geheugen zijn de snelheid waarmee kan opgeslagen en uitgelezen worden en het feit dat de data in het RAM geheugen verloren gaat telkens er geen stroom meer op komt.
 - ROM
	 - ROM of Read-Only Memory is een chip met een kleine opslagcapaciteit dat niet kan gewijzigd worden (vandaar read-only). Deze chip bevat instructies om de computer op te starten, zoals de volgorde van bronnen waar er naar een besturingssysteem moet worden gezocht (harde schijf, cd-station, USB,...). Het voornaamste wat op de ROM staat is de BIOS.
 - BIOS
	 - De BIOS (Basic Input/Output System) is de firmware van de PC, deze coördineert de opstart van het drukken op de power-knop tot het opstarten van het besturingssysteem. Deze zorgt ook voor het herkennen van alle hardware (CPU, RAM, scherm, GPU, HDD,...) en verschillende opslaghardware controleren op besturingssystemen langs de gekozen volgorde. Zo kan de gebruiker om een nieuw besturingssysteem te installeren bv. een dvd met een nieuw besturingssysteem in de cd-drive plaatsen, vervolgens in de BIOS de volgorde aanpassen zodat de cd-drive eerst staat, en dan bij de opstart zal de computer vanop de dvd opstarten.
 - PCI(e)
	 - PCI of PCIe staat voor Peripheral Component Interconnect (express). Deze wordt gebruikt om bepaalde computeronderdelen (zoals de GPU) met elkaar te verbinden. Het is de vervanger van de oudere  AGP (Advanced Graphics Port).
 - CMOS
	 - De CMOS of Complementary Metal Oxide Semiconductor is een kleinere RAM-chip die de instellingen van de BIOS opslaat.
 - Northbridge
	 - De northbridge is een stuk van het moederbord waar alle snelle onderdelen worden op aangesloten, zoals de CPU, RAM en GPU.
 - Southbridge
	 - De Southbridge is vanzelfsprekend een stuk van het moederbord waar de tragere onderdelen worden op aangesloten, zoals de harde schijf, randapparatuur, internetadapters, cd-drives, ...
 - Moederbord
	 - Het moederbord is een printplaat waar alle onderdelen op zijn aangesloten. Het moederbord zorgt voor communicatie tussen onderdelen. Als er een bewerking moet gedaan worden, stuurt het moederbord dit naar de CPU, als er iets tijdelijk moet worden opgeslagen stuurt het moederbord dit naar het RAM,...
 - SSD
	 - SSD of Solid State Drive is een nieuwe opslagmethode die gebruik maakt van flash-geheugen (net zoals een USB-stick en SD kaarten). Omdat flash-opslag niet mechanisch is, is deze veel sneller en aangezien er geen bewegende onderdelen aanwezig zijn, is er geen kans op crashen.
 - HDD
	 - HDD of Hard Disk Drive is de voorganger van SSD maar wordt nog steeds vaak gebruikt voor hoge capaciteit opslag aangezien SSD nog relatief duur is en niet in zeer grote capaciteiten bestaat. Bij een HDD wordt data opgeslagen door een arm en een plaat die bewegen en de arm maakt magnetische schakelingen op de plaat. Door deze bewegende onderdelen is er kans op crashen (vooral bij het bewegen of verplaatsen van de computer).
